# -*- mode: mandoku-view; -*-
#+TITLE: 汲冢周書
#+DATE: 2015-09-10 23:24:09.013385
#+PROPERTY: ID KR2c0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB02n0047-008汲冢周書-卷第八.
<pb:KR2c0002_SBCK_008-1a>¶
周書卷第八¶
　　　　　　晉孔&KR0303;註朙四朙後學章檗校刻¶
　　祭公解第六十　史記解第六十一¶
　　職方解第六十二¶
　祭公解第六十¶
王若曰祖祭公(祭公周公之後昭/穆於穆王在祖列)次予小子䖍䖍在¶
位(䖍/敬)昊天疾威予多時溥愆(溥大也言昊天疾威/於我故多是過失)我¶
聞祖不豫有加予惟敬省不弔天䧏疾病予畏之威¶
公其告予懿徳(弔至也言巳道不至故天/下疾王畏守不美懿美也)祭公拜手¶
<pb:KR2c0002_SBCK_008-1b>¶
稽首曰天子(拜手頭至手/稽首頭俯地)謀父疾維不瘳朕身尚在¶
茲朕魂在于天(謀父祭公名我魂/在於天言必死也)昭王之所朂宅天¶
命(言雖魂在天猶明王之/所勉君天下之士也)王曰嗚呼公朕皇祖文王¶
烈祖武王度下國作陳周維皇皇上帝度其心寘之¶
明徳(下國謂諸侯也天度其心/所能寘明徳於其身也)付俾於四方用&KR0063;受¶
天命敷文在下(付與四方受命於天而/敷其文徳在下土也)我亦維有若¶
文祖周公暨列祖召公茲申予小子追學於文武之¶
蔑(言巳追學文武之徴徳/此由周召分治之化也)周克龕紹成康之業以將¶
天命用夷居之大啇之衆(將行夷平也言/大啇本其&KR0004;也)我亦維有¶
<pb:KR2c0002_SBCK_008-2a>¶
若祖祭公之執和周國保乂王家(執謂執/其政也)王曰公稱¶
丕顯之徳以予小子&KR0045;文武大勲弘成康昭考之烈¶
(稱謂舉行也昭考/昭王穆王之父也)王曰公無困我哉俾百僚乃心率¶
輔弼予一人(言公當使百官相率和/輔弼我不然則困我)祭公拜手稽首¶
曰允乃詔畢桓于黎民般(般樂也言信如王告盡治/民樂政也乃汝汝王也)¶
公曰天子謀父疾維不瘳敢告天子皇天攺大殷之¶
命維文王受之維武王大尅之咸茂厥功(茂美也文/王以受命)¶
(爲美武王以尅殷/爲美故曰咸也)維天貞文王之重用威亦尚寛壮¶
厥心康受乂之式用休(貞正也重之用威伐崇黎也/旣尅之而安受治之其治用)¶
<pb:KR2c0002_SBCK_008-2b>¶
(美/也)亦先王茂綏厥心敬恭承之維武王申大命戡厥¶
敵(言武王申文王受/命之意而勝殷也)公曰天子自三公上下辟于文¶
武文武之子孫大開方封于下土(辟法也言我上法/文武方大開國旁)¶
(布於/下土)天之所錫武王時疆土丕維周之□□□后稷¶
之受命是永宅之(錫與言天予武王是疆所受是大/維周之開基大維后稷所受命是)¶
(長居/此也)維我後嗣旁建宗子丕維周之始并(旁建宗子/立爲諸侯)¶
(言皆始并天/子之故也)嗚呼天子三公監于夏商之旣敗丕則¶
無遺後難至于萬億年守序終之(言當夏商以爲戒/大無後難之道守)¶
(其序而/終也)旣畢丕乃有利宗丕維文王由之(旣終之則/有利于宗)¶
<pb:KR2c0002_SBCK_008-3a>¶
(皆由文武/之徳也)公曰嗚呼天子我不則寅哉寅哉(寅敬也/不則言)¶
(則/也)汝無以戾□罪疾喪時二王大功(戾反罪疾謂巳/所行也是二王)¶
(文/武)汝無以嬖御固莊后(嬖御寵妾/也固戾也)汝無以小謀敗大¶
作(小謀不法先王/也大作大事也)汝無以嬖御士疾大夫卿士(言無/親小)¶
(人疾/君子)汝無以家相亂王室而莫恤其外(言倍臣執國/命恤憂也外)¶
(謂王室/之外也)尚皆以時中乂萬國(言當盡用是中/道治天下也)嗚呼三¶
公汝念哉汝無泯泯芬芬厚顔忍醜時維大不弔哉¶
(戒三公使念我與王也泯芬亂也忍行/亂則厚顔忍醜也如是則大不善者也)昔在先王我¶
亦維丕以我辟險于難不失于正我亦以免没我世¶
<pb:KR2c0002_SBCK_008-3b>¶
(先王穆父祭公所事也辟君也言我事先王/遇大難險而不失故能以善沒世言善終)嗚呼三¶
公予維不起朕疾汝其皇敬哉茲皆保之(皇大也言/當式敬我)¶
(言如此則天/下皆安之)曰康子之攸保朂敎誨之世祀無絕不¶
我周有常刑(康安也子之所宜安以善道勉教/之則子孫有福不然則犯常刑也)王拜¶
手稽首黨言(王拜受祭公之黨言也/三拜則三公拜可知也)¶
　史記解第六十一¶
維正月王在成周昧爽召三公左史戎夫(王是穆王/也戎夫左)¶
(史名/也)曰今夕朕寤遂事驚予(遂成也行成事言/驚夢𪧐欲知之也)乃取¶
遂事之要戒俾戎夫言之朔望以聞(集取要戒之言/月朔日望於王)¶
<pb:KR2c0002_SBCK_008-4a>¶
(前讀/之)信不行義不立則哲士凌君政(言君不行信義/信義由智立故)¶
(哲士凌君/之政也)禁而生亂皮氏以亡(禁信義則亂生/皮氏古諸侯也)謟䛕¶
日近方正日逺則邪人專國政(好順人意/爲謟䛕)禁而生亂¶
蕐氏以亡(華聚也亦/古諸侯也)好貨財珎恠則邪人進邪人進¶
則賢良日蔽而逺(賢良不行/貨故蔽逺)賞罰無位隨財而行夏¶
后氏以亡(桀由好/財亡也)嚴兵而不□者其臣懾其臣懾而¶
不敢忠不敢忠則民不親其吏(不敢忠乃不仁下/效其上故不親)刑¶
始於親逺者寒心殷商以亡(紂以暴/虐亡也)樂專於君者權¶
專於臣權專於臣則刑專於民(君荒於樂則權臣/専斷用刑濫矣)君¶
<pb:KR2c0002_SBCK_008-4b>¶
娛於樂臣爭於權民盡於刑有虞氏以亡(專則致爭/而刑殺之)¶
(盡被刑也有/虞商均之後)奉孤以專命者謀主必畏其威而疑其¶
前事(謀主謂孤長大/也前事謂專命)挾徳而責數日䟽位均而爭平¶
林以亡(挾其見奉之徳而責其前專命/事此與周公反矣位於勢敵)大臣有錮職¶
譁誅者危昔者質沙三卿朝而無禮君怒而乆拘之¶
譁而弗加(錮職謂事/專權也)譁卿謀變質沙以亡(有三卿諸/侯可知也)¶
外内相間下撓其民民無所附三苗以亡弱小在彊¶
大之間存亡將由之則無天命矣不知命者死(無天/命命)¶
(在&KR0416;壮者也知命則大/不知命則足以亡矣)有夏之方興也扈氏弱而不¶
<pb:KR2c0002_SBCK_008-5a>¶
㳟身死國亡(有夏啓也戰/於甘威扈也)嬖子兩重者亡昔者義渠¶
氏有兩子異母皆重(王不别長庻/而寵秩同)君疾大臣分黨而¶
爭義渠以亡(各有所事/而爭力也)功大不賞者危昔平州之功¶
大而不賞謟臣日賞貴功日怒而生變平州之君以¶
走出(有功不賞而貴謟臣有徳不/官而任姧佞宜其□走也)召逺不親者危昔¶
有林氏召離戎之君而朝之(林氏/諸侯)至而不禮留而弗¶
親離戎逃而去之林氏誅之天下叛林氏(天下見其/遇戎不以)¶
(禮遂叛林氏/林氏孤危也)昔者曲集之君伐智而專事&KR0416;力而不¶
賤其臣　良皆伏(伐智自足也/謂不爲之用)愉州氏伐之君孤而¶
<pb:KR2c0002_SBCK_008-5b>¶
無使曲集以亡(曲集愉州/皆古諸侯)昔者有巢氏有亂臣而貴¶
任之以國假之以權擅國而主斷(委之/政也)君巳而奪之¶
臣怒而生變有巢以亡(秉正則專立殺則多恐雖君/奪其政惧禍見及故作亂也)¶
斧小不勝柯者亡昔有鄶君嗇儉滅爵損禄群臣卑¶
讓上下不臨(柯秉所以喻君斧所以用喻臣臣無/爵祿君所以任不臨言不相承奉也)後¶
□小弱禁罰不行重氏伐之鄶君以亡(兩弱不/能行令)乆空¶
重位者危昔有共工自賢自以無臣乆空大官(言無/任巳)¶
(臣者故/空官也)下官交亂民無所附唐氏伐之共工以亡(無/大)¶
(臣故小臣亂也君凶於上臣/亂於下民無所依堯遂流之)犯難爭權疑者死昔有¶
<pb:KR2c0002_SBCK_008-6a>¶
林氏上衡氏爭權(爭爲犯難/不果爲疑)林氏再戰弗勝上衡氏¶
僞義弗克俱身死國亡(林氏恃勝上衡氏/怠義所以俱亡)知能均而¶
不親並重事君者危昔有南氏有二臣貴寵力鈞𫝑¶
敵竟進爭權下爭朋黨君弗禁南氏以分(二臣𫝑鈞/而不親權)¶
(重養徒黨所/以分國也)昔有果氏好以新易故故者疾怨新故¶
不和(有果亦/國名也)内爭朋黨隂事外權有果氏以亡(外權/謂外)¶
(大/國)爵重禄輕比□不成者亡昔有畢程氏損禄增爵¶
群臣䫉匱比而戾民畢程氏以亡(有位無禄取名自/成民不堪求比而)¶
(罪/之)好變故易常者亡昔陽氏之君自伐而好變事無¶
<pb:KR2c0002_SBCK_008-6b>¶
故業官無定位民運於下(運亂/移也)陽氏以亡業形而愎¶
者危昔谷平之君愎𩔖無親破國弗克業形相國(愎/佷)¶
(𩔖戾也國不勝/彼以形爲業也)外内相援谷平以亡武不止者亡昔¶
阪泉氏用兵無巳誅戰不休并兼無親文無所立智¶
士寒心(無親謂并兼之也無/文徳故智士寒心也)徙居至于獨鹿諸侯畔¶
之阪泉以亡(獨鹿西戎地名徙/都失䖏故亡也)佷而無親者亡昔者¶
縣宗之君佷而無聴(不納/忠言)執事不從宗職者疑𤼵大¶
事群臣解體(皆有/違心)國無立功縣宗以亡昔者玄都賢¶
&KR0017;道廢人事天(求祥/神也)謀臣不用龜䇿是從神巫用國¶
<pb:KR2c0002_SBCK_008-7a>¶
哲士在外玄都以亡(棄賢任巫/所以亡也)文武不行者亡昔者¶
西夏性仁非兵(性仁而無文徳/非兵而無武備)城郭不脩武士無位¶
恵而好賞屈而無以賞(無功盡賞/財無可用)唐氏伐之城郭不¶
守武士不用西夏以亡(唐氏/堯帝)美女破國昔者績陽&KR0416;¶
力四征重丘遺之美女(重丘之君畏其/并巳惑之以女)績陽之君悅¶
之熒惑不治大臣爭權逺近不相聴國分爲二(君昏/於上)¶
(權分於下/所爲二也)宫室破國昔者有洛氏宮室無常池囿廣¶
大工功日進以後更前民不得休農失其時(工功進/則民困)¶
(矣以工取官/賢材退矣)飢饉無食成啇伐之有洛以亡(湯號曰/成故曰)¶
<pb:KR2c0002_SBCK_008-7b>¶
(成/湯)¶
　職方解第六十二¶
職方氏掌天下之圖辯其&KR0022;國都鄙四夷八蠻七閩¶
九貉五戎六狄之人民(此在周官大司馬下篇穆王/使有司抄出之欲時省焉國)¶
(邑曰鄙東方曰夷南方曰蠻皆狄蠻之别/貉夷之别八七九五六見非一之言也)與其財用¶
九谷六蓄之&KR0070;周知其利害乃辨九州之國使同貫¶
利(貫/事)東南曰&KR0045;州其山鎮曰會稽其藪澤曰其區其¶
川三江其浸五湖其利金錫竹箭其民二男五女其¶
畜宜雞犬鳥獸其榖宜□(竹箭籐篠也九州土氣生/民男女各不同鳥獸山澤)¶
<pb:KR2c0002_SBCK_008-8a>¶
(所育/之屬)正南曰荆州其山鎮曰衡山其澤藪曰雲夢其¶
川江漢其浸頴湛其利丹銀齒革其民一男二女其¶
畜宜鳥獸其榖宜稻河南曰豫州其山鎮曰華山其¶
澤藪曰圃田其川熒雒其浸陂溠(華山/西岳)其利林漆絲¶
枲其民二男三女其畜宜六擾其榖宜五種(家所畜/曰擾五)¶
(種謂黍稷/菽麥稻也)正東曰青州其山鎮曰沂山其澤藪曰望¶
諸其川淮泗其浸沂沐其利蒲魚其民二男三女其¶
畜宜雞犬其榖宜稻麥河東曰兖州其山鎮曰岱山¶
其澤藪曰大野其川河沛其浸盧維其利蒲魚其民¶
<pb:KR2c0002_SBCK_008-8b>¶
二男三女其畜宜六擾其榖宜四種(四種黍/稷稻麥)正西曰¶
雍州其山鎮曰嶽山其澤藪曰&KR0416;蒲其川涇汭其浸¶
渭洛其利玉石其民三男二女其畜牛馬其榖宜黍¶
稷(嶽異/嶽也)東北曰幽州其山鎮曰醫無閭其澤藪曰貕¶
養其川河沛其浸菑時其利魚鹽其民一男三女其¶
畜宜四擾其榖宜三種(四擾牛馬羊豕/三種黍稻稷也)河内曰冀州¶
其山鎮曰霍山其澤藪曰楊紆其川漳其浸汾露其¶
利松栢其民五男二女其畜宜牛羊其榖宜黍稷(所/謂)¶
(河内/者)正北曰幷州其山鎮曰&KR0106;山其澤藪曰昭餘祁¶
<pb:KR2c0002_SBCK_008-9a>¶
其川虖池嘔夷其浸淶易其利布帛其民二男三女¶
其畜宜五擾其榖宜五種(五擾牛馬羊豕犬/五種黍稷菽麥麻)乃辯九¶
服之國方千里曰王圻(圻界/也)其外方五百里爲侯服¶
(爲王者斥&KR0049;也/□言服正事也)又其外方五百里爲甸服(甸田也治/田又入榖)¶
(男任也/也)又其外方五百里曰男服(任王事)又其外方五百¶
里爲衛服(爲王扞/衛也)又其外方五百里曰蠻服(用事差/蕳慢)¶
又其外方五百里爲鎮服(□□□/□□□)又其外方五百里¶
爲藩服(藩服屏/四境也)凡國公侯伯子男以周知天下凡拜¶
國大小相維王設其敎(周徧維持也牧謂/牧御天下之政教)制其職名¶
<pb:KR2c0002_SBCK_008-9b>¶
以其所能(連率牧監/各任能也)制其貢各以其所有(土地所有/乃貢之)¶
王將廵狩則戒于四方曰各脩平乃守考乃職事無¶
敢不敬戒國有大刑(考成也不敬則犯/大刑也職方所)及王者之所¶
行道率其屬而廵戒命王殷國亦如之(王十二歳一/巡狩職方自)¶
(所戒之命其不巡狩六服盡朝朝/謂之殷國也述命亦如廵狩也)¶
周書卷第八¶
