# -*- mode: mandoku-view; -*-
#+TITLE: 汲冢周書
#+DATE: 2015-09-10 23:24:08.827466
#+PROPERTY: ID KR2c0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB02n0047-004汲冢周書-卷第四.
<pb:KR2c0002_SBCK_004-1a>¶
周書卷第四¶
　　　　　　晉孔晁註朙四明後學章檗校𠜇¶
　　和寤解第三十四　克寤解第三十五¶
　　克殷解第三十六　大匡解第三十七¶
　　文政解第三十八　大聚解第三十九¶
　　世俘解第四十　箕子解第四十一¶
　　耆徳解第四十二¶
　和寤解第三十四¶
王乃出圖啇至于鮮原(近岐周之地/也小山曰鮮)召召公奭畢公¶
<pb:KR2c0002_SBCK_004-1b>¶
高王曰嗚呼敬之哉無競惟人人允忠惟事惟敬小¶
人難保(言王以多賢人/爲强保安之也)后䧏惠于民民罔不格惟風¶
行賄賄無成事(人之歸惠如草&KR0063;風/如用賄則無成事)緜緜不絕蔓蔓¶
若何豪末不掇將成斧柯(此言防患/在微也)王乃厲翼于尹¶
氏八士唯固允讓(厲奬厲也武/王賢臣也)徳䧏爲則振于四方¶
行有令問成和不逆加用禱巫神人允順(言皆順成/和志也)¶
　武寤解第三十五¶
王赫奮烈八方咸發高城若地啇庶若化(主土卒應/王之奮烈)¶
(視高城若平地/若化恐怖也)約期于牧案用師旅啇不足滅分禱¶
<pb:KR2c0002_SBCK_004-2a>¶
上下(於牧野將戰/先禱天地也)王食無疆王不食言庶赦定宗(言/當)¶
(赦其罪人定其/宗言不食言也)尹氏八士太師三公咸作有續神無¶
不饗(群臣言皆謀立功/而神明享其禱)王克配天合于四海惟乃永¶
寧(徳合/四表)¶
　克殷解第三十六¶
周車三百五十乗陣于牧野帝辛從(十三年正月牧/野啇郊紂出朝)¶
(歌二十里/而迎戰也)武王使尚父與伯夫致師(挑戰/也)王旣以虎¶
賁戎車馳啇師啇師大敗(戎車三百五十乗則士卒/三萬六千三百五十人有)¶
(虎賁三千/五百人也)啇辛奔内豋于廩臺之上屏遮而自燔于¶
<pb:KR2c0002_SBCK_004-2b>¶
火(屏遮/目障)武王乃手太白以麾諸侯諸侯畢拜遂揖之¶
(太白旗名揖召也/揖諸侯共追紂也)啇庶百姓咸俟于郊(待文王於/廓外也)群¶
賔僉進曰上天䧏休再拜稽首(諸侯賀/武王也)武王荅拜先¶
入適王所乃尅射之三發而後下車而擊之以輕呂¶
斬之以黄龯(輕吕/劒名)拆懸諸太白(斬絕/其首)適二女之所乃¶
旣縊(二女妲巳及嬖/妾縊自縊也)王又射之三發乃右擊之以輕¶
吕斬之以玄鉞懸諸小白(玄龯黑斧小/白旗名也)乃出&KR0163;于厥¶
軍(&KR0163;平治社以及宮徹宜/去者宜居者居遷也)及期百夫荷素質之旗于¶
王前(素質白旗前爲王道/也一作以前于王也)叔振奏拜假(群臣諸侯&KR0063;/拜假者也則)¶
<pb:KR2c0002_SBCK_004-3a>¶
(曹叔振/奏行也)又陳常車周公把大鉞召公把小龯以夾王¶
(常車威儀車也/三公夾衛王也)泰顛閎夭皆執輕吕以奏王王入即¶
位于社太卒之左(執王輕吕當門奏/太卒屯兵以衛也)群臣畢從毛叔¶
鄭奉明水衛叔傅禮(群臣盡從王/而康叔相禮)召公奭賛采師尚¶
父牽牲(賛佐采事/也倅王也)尹逸筴曰殷末孫受徳迷先成湯¶
之明侮滅神祗不祀(紂字受徳也神祗天地也舉/天地則宗廟以下廢可知也)昏¶
暴啇邑百姓其彰顯聞於昊天上帝(言上天五帝/皆知紂惡也)周¶
公再拜稽首乃出(受天大命以攺殷/天明命王天□也)立王子武庚命¶
管叔相(爲三監/監殷人)乃命召公釋箕子之囚命畢公衛叔¶
<pb:KR2c0002_SBCK_004-3b>¶
出百姓之囚(紂所拘/囚者也)乃命南官忽振鹿臺之財巨橋¶
之粟(忽即振散之/以施恵也)乃命南官百逹史佚遷九鼎三巫¶
(鼎王者所傳/寳三巫地名)乃命閎夭封比干之墓(益其/縁也)乃命宗祀¶
崇賔饗禱之于軍(宗祀主祀賔敬也/饗祭前所禱之神)乃班(還鄗/京也)¶
　大匡解第三十七¶
惟十有三祀王在管管叔自作殷之監東隅之侯咸¶
受賜干王王乃旅之以上東隅(東隅自殷以東旅謁/名使陳其政事者也)¶
用大匡順九則八宅六位(言大匡/有此法)寛儉㳟敬夙夜有¶
嚴(言當嚴敬/思所順也)昭質非撲撲有不明明執於私私回不¶
<pb:KR2c0002_SBCK_004-4a>¶
中中忠於欲思慧醜詐(中於欲謂忠於/絶私私欲也)昭信非展展¶
盡不伊伊言於允思復醜&KR0626;(展似信而非/伊伊誰也)昭讓非背¶
背黨雍徳徳讓於敬思賢醜爭(讓以得之/非背棄也)昭位非忿¶
忿非□直直立於衆思直醜比(位所以行道非/以息忿忿怒也)昭政¶
非閑閑非逺節節政於進思止醜殘(政以道民以禁/閑之也故貴得)¶
(節/也)昭靜非窮窮居非意意動於行思靜醜躁(仁者好/靜窮非)¶
(取/樂)昭潔非爲爲窮非㳙㳙潔於行思義醜貪(㳙潔於/利不以)¶
(自/汚)昭因非疾疾非不貞貞固於事思任醜誕(疾/□)昭明¶
九則九醜自齊齊則曰知悖則死勇(明此九法則所/醜義成九法威)¶
<pb:KR2c0002_SBCK_004-4b>¶
(則苟死於/勇不知節)勇知害上則不豋于明堂明堂所以明道¶
明道惟法(惟以法/化人)法人惟重老重老惟寶嗚呼在昔¶
文考戰戰惟時祗祗汝其(言周尊重者老人及政之/寳也文王唯敬是道汝其)¶
(用之汝/諸侯也)夙夜濟濟無競惟人惟允惟讓不逺群正不¶
邇䜛邪(言當近正/士逺䜛人)汝不時行汝害于士士惟都人孝¶
挮子孫(不行是文王之/道其如此也)不官則不長官戒有敬官□¶
朝道舎賔祭器曰八宅(官以長官所戒惟/敬則人宅順矣)綏比新故¶
外内貴賤曰六位(安之比之各以/其道則位順也)大官備武小官成¶
長(承/奉)大匡封攝外用和大(和平/大國)中匡用均勞故禮新¶
<pb:KR2c0002_SBCK_004-5a>¶
(士大夫/乃賔客)小匡用恵施舎靜衆(靜安/也)禁請無怨順生分¶
殺不忘不憚(不計分部/不失其理)俾若九則生欲在國國咸敬¶
順維敬敬惟讓讓惟禮(言周大匡使順九則生其所/敬於國國人皆順之以敬讓)¶
(之禮/也)辟不及寛有永假(不及言同/假於王道)¶
　文政解第三十八¶
惟十有三祀王在管管蔡開宗循(管管叔之邑二叔/開其宗族循縞宗)¶
(之政言/從化也)王禁九慝昭九行濟九醜尊九徳止九過務¶
九勝傾九戒固九守順九典(九人所茂政也濟謂濟/其醜以好也順此戒也)¶
九慝一不𩔖二不服三不則四□務有不功五外有¶
<pb:KR2c0002_SBCK_004-5b>¶
内通六㓜不觀國七閭不通徑八家不開刑九大禁¶
不令路徑(刑法也令/不宣令也)九行一仁二行三讓四言五固¶
六始七義八意九勇(意於/道也)九醜思勇醜忘思意醜變¶
思治醜亂思固醜轉思信醜姧思讓醜殘思行醜頑¶
思仁醜舋(殘謂殘/禮義也)九徳一忠二&KR0268;三禄四賞五民之¶
利六啇工受資七祗民之死八無奪農九是民之則¶
(敬死勸葬也/是民之則也)九過一視民傲二聽民暴三逺慎而近¶
䫉四法令□亂五仁善是誅六不察而好殺七不念¶
□害行八不思前後九偷其身不路而助無漁九勝¶
<pb:KR2c0002_SBCK_004-6a>¶
一□□□□二□□□□三同惡潜謀四同好和因¶
五師□征惡六迎旋便路七明賂施舎八㓜子移成¶
九迪名書新(潜謀潜宻之謀也移成謂易子/而敎也蹈名之子書而新用)九戒一¶
内有柔成二示有危傾三旅有罷寘四亂有立信五¶
敎用康經六合詳毀成七邑守維人八飢有兆積九¶
勞休無期(柔成善柔謟人也罷寘言□困倉暗也康/逸也合詳無徳而信也守邑無備恃其人)¶
(衆皆/危道)九守一仁守以均二智守以等三固守以興四¶
信守維假五城溝守立六廉守以名七戒守以信八¶
競守以備九國守以謀(言假言立信/當至於義也)九典一祗道以¶
<pb:KR2c0002_SBCK_004-6b>¶
明之二稱賢以賞之三典師以敎之四四戚以勞之¶
五位長以遵之六群長以老之七群醜以移之八什¶
長以行之九戒卒以將之(典師謀各隨所能而教之/也遵行之以戒之事也將)¶
(之軍旅/行陣也)嗚呼充虚爲害無由不通無虚不敗(隂陽姦/謂之充)¶
(國無人謂/之虚也)¶
　大聚解三十九¶
維武王勝殷撫國綏民乃觀於殷政告周公旦曰嗚¶
呼殷政總總若風草有所積有所虚和此如何(總總/亂也)¶
(有積有虚/言不革也)周公曰聞之文考來逺賔廉近者道别其¶
<pb:KR2c0002_SBCK_004-7a>¶
隂陽之利相土地之宜水土之便(禮逺賔廉近者道/總土宜以受民也)¶
營邑制命之曰大聚先誘之以四郊王親在之(四郊/自近)¶
(始也在/存也)賔大夫免列以選赦刑以寛復亡解辱(亡者/復之)¶
(辱者/解之)削赦□重皆有數此謂行風(行風/化也)乃令縣鄙啇¶
旅曰能來三室者與之一室之禄(以一大夫/之耕禄者)闢開修¶
道五里有郊十里有井二十里有舍(待行/旅也)逺旅來至¶
關人易資舎其委(貿易供/其資也)市有五均早暮如一送行¶
逆來振乏救窮(均平也言/早暮一價)老弱疾病孤子寡獨惟政¶
所先(當先/恤也)民有欲畜發令(命之/畜牧)以國爲邑以邑爲郷¶
<pb:KR2c0002_SBCK_004-7b>¶
以鄕爲閭禍灾相卹資䘮比服(邑閭比相救卹/比服祖喪服也)五戸¶
爲伍以首爲長十夫爲什以年爲長(首爲伍/家㝡服)合閭立¶
教以威爲長合旅同親以敬爲長(教由威行/旅㑹敬親)飲食相¶
約與彈相庸耦耕□耘男女有婚墳墓相連民乃有¶
親(言相/通也)六畜有群室屋旣　完民乃歸之(六畜牛馬/猪羊犬雞)卿¶
立巫醫具百藥以備疾灾畜五味以備百草(草味同/言五味)¶
(非一/也)立勤人以職孤立正長以順㓜立職喪以卹死¶
立大葬以正同(職立/同)立君子以脩禮樂立小人以教用¶
兵(禮樂干戚/兵之也)立卿射以習客春和獵耕耘以習遷行¶
<pb:KR2c0002_SBCK_004-8a>¶
(群行出入/坐起隨行)教芧與樹藝比長立職與田疇皆通(根&KR0283;/田茅)¶
(比長之職/通連比也)立祭祀與歲榖豋下厚薄此謂徳教(豋下/隨榖)¶
(豐儉/也)若其凶土陋民賤食貴貨是不知政(不順政/故曰凶)山¶
林藪澤以因其□工匠役工以攻其材啇賈趣市以¶
合其用(言政/行也)外啇資貴而來貴物益賤資賤物出貴¶
物以通其器(通其有無/使相□也)夫然則關夷市平財無鬱廢¶
啇不乏資百工不失其時無愚不教□無窮乏則此¶
謂和徳(言政治和/之所致也)若有不言乃政其凶陂溝道路藂¶
苴丘坟不可樹榖者樹以材木(除藂/種木)春發枯槁夏發¶
<pb:KR2c0002_SBCK_004-8b>¶
葉榮秋發實䔫冬發薪烝以匡窮困(以此匡/之也)揖其民¶
力相更爲師因其土宜以爲民資(更相爲師匡/資次用也)則生¶
無乏用使無傳尸此謂仁徳(傳於/溝壑)旦聞禹之禁春三¶
月山林不豋斧以成草木之長夏三月川澤不入網¶
&KR0328;以成魚鱉之長且以并農力執成男女之功(男耕/女桑)¶
(成此/功也)夫然則有生而不失其宜萬物不失其性人不¶
失其事天不失其時以成萬財萬財旣成放此爲人¶
此謂正徳(放散供/人用也)泉深而魚鼈歸之草木茂而鳥獸¶
歸之稱賢使能官有材而歸之關市平啇賈歸之分¶
<pb:KR2c0002_SBCK_004-9a>¶
地薄斂農民歸之水性歸下農民歸利(歴言自/然之至)王若¶
欲求天下民先設其利而民自至譬之若冬日之陽¶
夏日之隂不召而民自來此謂歸徳(政善徳/之至也)五徳旣¶
明民乃知常武王再拜曰嗚呼允哉天民側側余知¶
其極有宜(側側喻多/長有國也)乃召昆吾治而銘之金版藏府¶
而朔之(昆吾古之利冶朔/月旦朔省之也)¶
　世俘解第四十¶
維四月乙未日武王成辟四方通殷命有國(言成者/執殷俘)¶
(通之以爲國也此/克紂還歸而作也)惟一月丙辰旁生魄若翼日丁巳¶
<pb:KR2c0002_SBCK_004-9b>¶
王乃歩自于周征伐啇王紂(旁廣大月大時也此本/紀始伐紂師度孟津也)¶
越若來二月旣死魄越五日甲子朝至接于啇(越於/也朔)¶
(後爲/死魄)則咸劉啇王紂執天惡臣百人(劉尅也天惡/臣崇侯之崇)太¶
公望命禦方來丁丣望至告以馘俘(太公受命追/禦紂黨方來)戊¶
辰王遂禦循自祀文王時日王立政(禦追循亦祀以/尅紂告祖考壇)¶
(墠而祭是日立/王政布天下)吕他命伐越戲方壬申荒新至告以¶
馘俘(吕他將也戲/方紂三邑也)侯來命伐靡集干陳辛巳至告以¶
馘俘(侯來亦將也靡/陳紂二邑也)甲申百弇以虎賁誓命伐衛告¶
以馘俘(百弇/亦將)辛亥薦俘殷王鼎(殷國/之鼎)武王乃翼矢珪¶
<pb:KR2c0002_SBCK_004-10a>¶
矢憲告天宗上帝(矢陳也稷木/牢引於天也)王不格服格于廟秉¶
語治庶國籥人九終(不攺終天之服以告祖考/急於語治也廟無别人也)王烈¶
祖自太王太伯王季虞公文王邑考以列升維告殷¶
罪(虞公虞仲邑考文王/子也皆升王於帝)籥人造王秉黄鉞正國伯(於/㒼)¶
(人進則王進/王伯之仕也)壬子王服衮衣矢琰格廟籥人造王秉¶
黄鉞正&KR0022;君(正諸侯/之位也)癸酉薦殷俘王士百人(王士紂/之士所)¶
(囚俘/者)籥人造王矢琰秉黄鉞執戈王奏庸大享一終¶
王拜手稽首王定奏其大享三終(大享獻爵/奏庸擊鐘)甲寅謁¶
我殷于牧野王佩赤白旂籥人奏武王入進萬獻明¶
<pb:KR2c0002_SBCK_004-10b>¶
明三終(謁告也明明詩篇名/武以干羽爲萬舞也)乙卯籥人奏崇禹生開¶
三鍾終王定(崇禹生開皆篇名告/非一故連曰有事也)庚子陳本命伐磨¶
百韋命伐宣方新荒命伐蜀乙巳陳本命新荒蜀磨¶
至告禽霍侯俘艾佚侯小臣四十有六禽禦八百有¶
三百兩告以馘俘(此復説尅紂所命伐也庚/子三十六月禦大臣也)百韋至¶
告以禽宣力禽禦三十兩告以馘俘百韋命伐厲告¶
以馘俘(言兩隅/之言也)武王狩禽虎二十有二猫二糜五千¶
二百三十五犀十有二氂七百二十有一熊百五十¶
有一羆百一十有八豕三百五十有二貉十有八塵¶
<pb:KR2c0002_SBCK_004-11a>¶
十有六麝五十麋三十鹿三千五百有八(武王克紂/遂櫷其國)¶
(所𫉬/禽獸)武王遂征四方凡憝國九十有九國(憝惡/也)馘魔¶
億有十萬七千七百七十有九俘人三億萬有二百¶
三十(武王以不殺爲仁無縁馘億/也俘馘之多此六言史也)凡服國六百五十¶
有二(此屬紂/也□□)時四月旣旁生魄越六日庚戍武王朝¶
至燎于周維予冲子綏文(此於甲乙十六日也先廟/後天者言功業巳成故也)¶
武王䧏自車乃俾史佚繇書于天號(使史佚用書重/薦俘于天也)¶
武王乃廢于紂矢惡臣人百人伐右厥甲小子鼎大¶
師(廢其惡人伐其小/子乃鼎之衆也)伐厥四十夫家君鼎師司徒司¶
<pb:KR2c0002_SBCK_004-11b>¶
馬&KR0004;厥于郊號(言&KR0004;克紂于啇/郊號令所伐也)武王乃夾于南門用¶
俘皆施佩衣衣先馘入(言陳列俘馘于宗廟南門夾/道以示衆也取乃表之施之)¶
(以耻/也)武王在祀太師&KR0018;啇王紂懸首白旂妻二首赤¶
斾乃以先馘入燎于周廟(王在祀主使樂師以紂首/及妻首所馘入廟燎也)¶
若翼日辛亥祀于位用籥于天位(此説詳庚戌明日/郊天祭俘所用籥)¶
(衣事/也)越五日乙卯武王乃以庶祀馘于國周廟翼子¶
冲子斷牛六斷羊二(於辛亥五以諸侯/𥙊日其有斷然者)庶國乃竟告¶
于周廟曰古朕聞文考修啇人典以斬紂身告于天¶
于稷(言諸侯竟殺牲/自周廟天稷也)用小牲羊犬豕於百神水土于¶
<pb:KR2c0002_SBCK_004-12a>¶
誓社(百神天宗水土/山川誓告也)曰惟予冲子綏文考至于冲子¶
用牛于天于稷五百有四(乃宗廟/山川也)用小牲羊豖于百¶
神水土社二千七百有一(所用甚多/以皆塩之)啇王紂于啇郊¶
(更説始/伐紂時)時甲子夕啇王紂取天智玉琰㻱身厚以自¶
焚(天智玉之上天美者/也㻱環以自厚也)凡厥有庶告焚玉四千(衆人/告武)¶
(王焚玉/四千也)五日武王乃禆於千人求之四千庶則銷天¶
智玉五在火中不銷(紂身不盡/玉亦不銷)凡天智玉武王則寶¶
與同(言王者所/寳不銷也)凡武王俘啇舊玉億有百萬¶
　　箕子¶
<pb:KR2c0002_SBCK_004-12b>¶
　　耆徳(並亡)¶
周書卷苐四¶
